---
id: '3'
title: 'Podveležje domaćin sportskog vikenda'
excerpt: 'Sportski vikend u Podveležju'
publishDate: '16. august 2025.'
author: 'Administrator'
imageUrl: 'https://podvelezje.ba/assets/images/news/sportski-vikend/sportski-vikend-5.jpg'
tags: ['dani-zavicaja', 'zajednica', 'sport']
featured: false
---

# Sportski vikend u Podveležju okupio stotine mještana i gostiju

Podveležje je ovog vikenda bilo središte sporta i druženja. Udruženje građana “Podveležje” 16. augusta 2025. godine na stadionu u Podveležju organizovalo je Sportski vikend u sklopu manifestacije “Dani zavičaja 2025.”. Na događaju se okupilo nekoliko stotina ljudi – od najmlađih do najstarijih – koji su zajedno uživali u bogatom programu i lijepom ambijentu.

![Futsal 3x3](https://podvelezje.ba/assets/images/news/sportski-vikend/sportski-vikend-2.png)<center>*Održan je 3x3 turnir u futsalu*</center>

Posebnu pažnju privukao je turnir u futsalu 3x3, na kojem je učestvovalo čak 14 ekipa, a posjetioci su mogli okušati svoje vještine i u odbojci, streljaštvu, šahu i dominama.

Također, u saradnji sa Streličarskim klubom "Velež Mostar", omogućeno je i učestvovanje u tradicionalnom streličarstvu.

![Strelicarstvo](https://podvelezje.ba/assets/images/news/sportski-vikend/sportski-vikend-6.jpg)<center>*Tradicionalno streličarstvo*</center>

Najmlađi učesnici imali su priliku da pokažu svoju brzinu i energiju u trci za djecu do 10 godina, što je izazvalo posebno oduševljenje prisutnih.

“Sportski vikend” pokazao je ono najbolje – da zajednica može živjeti kroz sport, druženje i smijeh. Oni koji su došli kažu da su otišli puni pozitivne energije, a oni koji su propustili, već se raduju narednim vikendima, jer manifestacija “Dani zavičaja” u Podveležju tek je počela i nastavlja se sve do kraja augusta.
