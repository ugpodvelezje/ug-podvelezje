---
id: '2'
title: '"Dani zavičaja": Održana književna večer u Podveležju'
excerpt: 'Književna večer u Podveležju'
publishDate: '10. august 2025.'
author: 'Administrator'
imageUrl: 'https://podvelezje.ba/assets/images/news/knjizevno-vecer/knjizevno-vecer-1.jpeg'
tags: ['dani-zavicaja', 'zajednica', 'kultura']
featured: false
---

# Književna večer u Podveležju: susret riječi, tradicije i zavičaja"

Podveležje – U sklopu manifestacije “Dani zavičaja Podveležje 2025”, Udruženje građana Podveležje upriličilo je Književnu večer koja je održana u hotelu Kalima u Podveležu. Ovaj kulturni događaj okupio je ljubitelje knjige, tradicije i zavičaja, a protekao je u atmosferi koja je spojila umjetnost riječi i osjećaj pripadnosti.

Moderator večeri bio je Meadin Mrndžić, dok se u ime organizatora prisutnima obratio Enver Husnić, istaknuvši značaj ovakvih događaja za očuvanje kulture, identiteta i zajedničkog duha Podveležja.

![Knjizevno vecer](https://podvelezje.ba/assets/images/news/knjizevno-vecer/knjizevno-vecer-2.jpeg)<center>*Knjizevna vecer*</center>

Gosti večeri bili su istaknuti književnici i istraživači: Mustafa ef. Jelovac, Mirsad Puce, Sanadin Voloder, Zineta Subašić i Lejla Mušić. Oni su, svaki na svoj način, govorili o svom odnosu prema zavičaju, tradiciji i književnosti, ali i o aktivizmu i istraživanjima kojima se bave. Razmjena iskustava i ličnih priča dodatno je obogatila program i pružila prisutnima priliku da se povežu kroz književnost.

Poseban umjetnički pečat večeri dala je Hana Juklo, koja je čitala odabrane tekstove i poeziju, unoseći toplinu i emociju u svaku izgovorenu riječ.

![Knjizevno vecer](https://podvelezje.ba/assets/images/news/knjizevno-vecer/knjizevno-vecer-3.jpeg)<center>*Posjetioci su mogli uzivati u pricama gostiju*</center>

Književna večer u Podveležju još jednom je pokazala da knjiga i riječ imaju moć da okupe ljude, da ih podsjete na vrijednosti zajedništva i povezanosti s vlastitim korijenima.

Manifestacija “Dani zavičaja” nastavlja se i narednim programom, a već naredni sadržaj bit će posvećen obilježavanju 30. godišnjice pogibije pet izviđača Armije RBiH. Program počinje maršem od harema Dračevice, gdje se nalazi mezar Ramiza Džihe, preko Ravnica do spomenika u Kružnju.