---
id: '1'
title: 'Raznovrsni sadržaji manifestacije “Dani zavičaja u Podveležju”'
excerpt: 'Dani zavičaja'
publishDate: '3. august 2025.'
author: 'Administrator'
imageUrl: 'https://podvelezje.ba/assets/images/news/dani-zavicaja-timeline.png'
tags: ['dani-zavicaja', 'zajednica', 'kultura']
featured: true
---

# Podveležje dobilo novu manifestaciju: Dani zavičaja 2025.

Podveležje – Udruženje građana Podveležje ove godine pokreće novu tradiciju: prve “Dane zavičaja u Podveležju”, manifestaciju osmišljenu da okupi ljude, očuva običaje i kulturu te dodatno poveže mještane i prijatelje ovog kraja.

Tokom cijelog mjeseca augusta posjetioce očekuje bogat i raznovrstan program ispunjen kulturnim sadržajem, sportskim aktivnostima, druženjem u prirodi i evociranjem tradicije. Organizatori ističu da je cilj manifestacije ne samo zabava, nego i njegovanje zajedništva i podsjećanje na vrijednosti koje čine identitet Podveležja.

## Program će se realizovati kroz četiri vikenda u augustu, a obuhvata sljedeće sadržaje:

- **9. august (subota)** – Književna večer
    - Večer posvećena lokalnim autorima, poeziji i razgovorima o zavičaju. Idealna prilika za ljubitelje pisane riječi da uživaju u književnosti u toplom i intimnom ambijentu.
- **10. august (nedjelja)** – Marš “5 zlatnih ljiljana”
    - Tradicionalni pješački pohod u znak sjećanja na heroje ovog kraja, koji organizuje Odred izviđača “5 Zlatnih ljiljana” Mostar.
- **16. august (subota)** – Sportski vikend i druženje
    - Futsal turnir 3×3, odbojka, streličarstvo, turnir u dominama i društvene igre. Dan ispunjen sportskim nadmetanjima, ali i zabavom za sve generacije.
- **24. august (nedjelja)** – Planinarenje/Hiking
    - Zajednički izlet u prirodu, prilika da učesnici uživaju u ljepotama planine Velež, druže se i provedu aktivan dan na otvorenom.
- **30. august (subota)** – “Svadbeni običaji” i “Podveleški sto/sinija”
    - Predstavljanje knjige posvećene svadbenim običajima ovog kraja, uz degustaciju tradicionalne hrane i podsjećanje na bogatu kulturnu baštinu Podveležja.

<br>

**Organizatori poručuju da će satnice svih događaja biti objavljene naknadno, te pozivaju sve članove, mještane i prijatelje Podveležja da zajednički obilježe početak jedne nove zavičajne priče.**

“Želja nam je da Dani zavičaja postanu tradicija – da se ljudi svake godine okupljaju, druže i podsjećaju na ono što nas veže uz naš kraj, našu prošlost i naš identitet,” poručuju iz UG Podveležje.